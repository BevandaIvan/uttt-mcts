# uttt-mcts
Monte Carlo Tree Search implementation for playing Ultimate Tic Tac Toe. School project. Project is in Croatian.

Ovaj je računalni program koji igra ultimativni križić-kružić moj nastavni projekt iz informatike.

Ultimativni križić-kružić kompleksnije je proširenje standardne igre križić-kružić. Ako ne znate pravila, možete više saznati na poveznici https://en.wikipedia.org/wiki/Ultimate_tic-tac-toe. Igra se pokazala teškom za naučiti za računala jer nema heurističku evaluacijsku funkciju tj. teško je odrediti tko je u boljoj poziciji iz nekog stanja igrače ploče. Šah, recimo, ima takvu funkciju. Tehnike poput minimaxa ne postižu zadovoljavajuće rezulatate u ovoj igri, pa sam morao koristiti MCTS (Monte Carlo Tree Search) algoritam. Više o tom algoritmu možete naučiti na poveznici https://en.wikipedia.org/wiki/Monte_Carlo_tree_search. No, čisti MCTS je imao problema sa "darivanjem" ploča rano u igri, što bi ga kasnije koštalo pobjede protiv jačih igrača. Iz tog je razloga dodana penalizacija poteza koji protivniku omogućuju da uzme ploču, a posebno središnju. Jačinu ove penalizacije regulira hiperparamtar GRIEF_PENALTY, a C_PARAMETER je exploration vs. exploitation hiperparametar MCTS algoritma. Oboje su određeni empirijski.

Ploča je numerirana kao šahovska ploča tj. horizontalno slovima A-I s lijeva na desno, a vertikalno brojevima od 1 do 9 od dolje prema gore. Pri pokretanju, model će prvo upitati težinu koju želite. Težina predstavlja broj iteracija MCTS algoritma. Trebala bi biti u desetcima tisuća da bi model igrao donekle dobro. **Ako je težina ispod 100, može doći do grešaka!** Nakon što je odabrana željena težina, možete jednostavno upisati potez koji ste odlučili odigrati, a model će ispisati potez koji želi odigrati. Također će ispisati koliko pojedini potez smatra dobrim, što se može isključiti brisanjem dvije linije (for loop koji sadrži print() ) u MCTS.search. Za sada, ploču treba bilježiti na papiru. 
